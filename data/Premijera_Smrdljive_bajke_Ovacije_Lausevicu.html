<h1 id="premijera-smrdljive-bajke-ovacije-lau-evi-u">Premijera „Smrdljive bajke“: Ovacije Lauševiću</h1>
<p>Dirljiva ljubavno-socijalna priča o dvoje beskućnika koje igraju Laušević i Jelena Đokić, ispraćena je nezapamćenim ovacijama prepunog gledališta – čitav Sava centar bio je „na nogama“.</p>
<p><img src="http://www.novosti.rs/upload/thumbs/images/2015//11/25n/Smrdljiva_bajka_rgb_620x0.jpg" alt="Žarko laušević - premijera filma u Sava Centru"></p>
<p>DUGOOČEKIVANA melodrama „Smrdljiva bajka“ reditelja i scenariste Miroslava Momčilovića, koja je posle pauze od 15 godina vratila na film Žarka Lauševića, jednog od najdarovitijih glumaca jugoslovenske i srpske kinematografije, premijerno je izvedena u sredu veče u Sava centru.</p>
<p>Dirljiva ljubavno-socijalna priča o dvoje beskućnika iz kanalizacionog šahta, Momi i Emi, koje igraju Laušević i Jelena Đokić, ispraćena je nezapamćenim ovacijama prepunog gledališta – čitav Sava centar bio je „na nogama“, pozdravljajući glumca koga pamti iz uloga koje su ušle u ovdašnje filmske antologije. Aplauzima i skandiranjem je ispraćena i cela glumačka i autorska ekipa filma na čelu sa Momčilovićem – glumci Petar Božović, Bojan Žirović, Miloš Vlalukin, Nebojša Ilić, Nebojša Ljubišić, Cvijeta Mesić, Aleksandar Đurica, Jovo Maksić, Veselin Ilić, Jelena Gavrilović, Marko Gvero, Danica Todorović, Vlada Stević i Bojan Lazarov, direktor fotografije Aleksandar Ilić, kompozitor Irena Popović, scenograf Aleksandar Berček, kostimograf Jelena Petrović, izvršni producent Vuk Mrenović.</p>
<p>Posle beogradske premijere, „Smrdljiva bajka“ kreće u redovnu bioskopsku distribuciju po Srbiji.
<br><br>
Autor: <a href="http://www.novosti.rs/vesti/scena.147.html:578487-Premijera-Smrdljive-bajke-Ovacije-Lausevicu" target="_blank">Večernje Novosti Online</a>
<br><br></p>
