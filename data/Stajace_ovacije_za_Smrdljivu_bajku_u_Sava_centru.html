<h1 id="staja-e-ovacije-za-smrdljivu-bajku-u-sava-centru">Stajaće ovacije za „Smrdljivu bajku“ u Sava centru</h1>
<p>Svetska premijera filma „Smrdljiva bajka“ scenariste i reditelja Miroslava Momčilovića održana je sinoć u Sava centru a publika u prepunoj sali dugim, gromkim aplauzom na nogama pozdravila je ekipu filma. <br><br></p>
<img src="http://www.blic.rs/data/images/2015-11-26/697898_smrdljiva-bajka251115foto-dusan-milenkovic-281_f.jpg?ver=1448493728" alt="Bina Sava Centra">
<p>Gledaoci su zdušno pokazali koliko ih je film poneo, pljeskom dlanova koji se orio posebno su pozdravili Žarka Lauševića koliko zbog izvrsno odigrane glavne muške uloge toliko i zbog povrtka na filmsko platno posle čitavih 16 godina.
I Jelena Đokić kao Ema, i Pera Božović kao kralj beskućnika pobrali su velike simpatije publike i niz pohvalnih komentara. A na poklon su izašli i beba i psić koji u filmu imaju svoje posebno mesto.</p>
<br><img src="http://www.blic.rs/data/images/2015-11-26/697897_smrdljiva-bajka251115foto-dusan-milenkovic-249_ff.jpg?ver=1448493755" alt="Bina Sava Centra - Žarko Laušević"> <p>Dirljiv film o beskućnicima, odnosno socijalna i egzistencijalna drama u čijem je središtu ljubavna priča a kojoj je uporište i ishodište čovekoljublje nikoga nije ostavila ravnosušnim.</p>
<img src="http://www.blic.rs/data/images/2015-11-26/697900_smrdljiva-bajka251115foto-dusan-milenkovic-075_f.jpg?ver=1448493789" alt="Sava Centar - Irfan Mensur"> <p>&quot;Moj glavni utisak je da sam ponovo počeo da verujem u bajke. Već sam zaboravio šta su bajke a dođe Žarko pa me iznova uveri da postoje bajke&quot;, kazao je Irfan Mensur. <br><br></p>
<p><img src="http://www.blic.rs/data/images/2015-11-26/697895_smrdljiva-bajka251115foto-dusan-milenkovic-180_f.jpg?ver=1448493762" alt="Sava Centar - Irfan Mensur"> <br><br></p>
<blockquote>
<p>&quot;Blistavi talenti Žarka Lauševića, Jelene Đokić, Bojana Žirovića, Miroslava Momčilovića u čemernoj majčici Srbiji&quot;, zdušno je prokomentarisala rediteljka Ljiljana Todorović. <br><br></p>
<p>&quot;Reakcija publike je sve rekla&quot;, rekao je Branko Cvejić. <br><br></p>
</blockquote>
<p><img src="http://www.blic.rs/data/images/2015-11-26/697896_smrdljiva-bajka251115foto-dusan-milenkovic-220_f.jpg?ver=1448493772" alt="Sava Centar - Irfan Mensur"> <br><br></p>
<p>A u VIP salonu čestitke, pohvale, ushićenje…i podsećanje kako je Momčilović inspiraciju za ovaj film imao i u sopstvenom komšiluku, gde, kako je rekao, u šahti žive dvoje beskućnika i uglavnom im ništa nije važno sem toga da se vole.
 <br><br>
<img src="http://www.blic.rs/data/images/2015-11-26/697894_smrdljiva-bajka251115foto-dusan-milenkovic-169_f.jpg?ver=1448493782" alt="Sava Centar - Irfan Mensur"> <br><br></p>
<p>Hvaljenu glumačku ekipu “Smrdljive bajke” (producent “Brigada”) čine i Aleksandar Đurica, Miša Samolov, Cile Ilić, Cveta Mesić i drugi a tokom narednih dana film će imati premijere i u drugim gradovima Srbije gde će se publici takođe pokloniti umetnička ekipa. <br><br></p>
<p><img src="http://www.blic.rs/data/images/2015-11-26/697899_smrdljiva-bajka251115foto-dusan-milenkovic-157_f.jpg?ver=1448493800" alt="Sava Centar - Irfan Mensur"> <br><br></p>
<p><br>Autor: <a href="http://www.blic.rs/Kultura/Vesti/609300/Stajace-ovacije-za-Smrdljivu-bajku-u-Sava-centru" target="_blank">Blic Online</a>
<br><br></p>
